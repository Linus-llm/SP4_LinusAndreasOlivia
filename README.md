# SP4_LinusAndreasOliviaTess
Funktionelle krav:

Vores projekt er et tekstbaseret dungeon crawler spil. Det vil sige at der er et "kort" som samler alle rum i spillet. Rummene er sat sammen så man kan gå frem og tilbage i mellem dem. Der er samlinger eller grupperinger af rum i lister. Det vil sige at i en samling skal man kunne forsætte med at gå fremad indtil at man ryger tilbage til det første rum i samlingen, altså er det en cirkel og man kan gå i ring. I hvert rum skal der være item/items man kan samle op og interagere med. Det kunne f.eks. være en healing potion. Eventuelt kan man tilføje gear eller rustning til spillet så spilleren og modstanderne har forskelligt antal liv. Gear kunne være et sværd/brystplade/hjelm. Udover items skal der være en gåde i nogle af rummene, når man løser gåden skal man tænde et lys og dermed være tættere på at vinde spillet. Når alle gåder er løst skal man have adgang til det sidste rum på kortet, når spilleren træder ind i det sidste rum skal spillet afsluttes og spilleren har vundet spillet. Desuden skal der også være kreature i nogle af rummene, hvis ikke alle. Når der skal interageres med et kreatur skal man kunne vælge om man vil agere fjendtligt/defensivt eller venligt. Hvis spilleren vælger at være venlig overfor et kreatur skal spilleren modtage en opgave/quest. For at gøre det mere spændende og øge chancerne for at spilleren starter spillet igen skal der være en timer på hvor lang tid spilleren er om at gennemføre det. Opgaven der gives af kreatur skal give en tidspræmie hvis den er gennemført. Timeren bruges til at udregne highscoren som skal opbevares og gemmes. Når highscoren skal gemmes er der også brug for et login system der kan holde styr på forskellige brugere, derfor skal der kunne oprettes og logges ind på forskellige brugere og deres tilhørende highscore skal gemmes sammen med dem. Data skal gemmes i en database og vises til brugeren når spillet er afsluttet/vundet. 
Spillet skal have en gennemgående og sammenhængende historie der øger indlevelsen i spillet.
